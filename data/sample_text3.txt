Πολλοὶ μὲν οὖν καὶ ἄλλοι τῶν τε φιλοσόφων καὶ τῶν νομοθετῶν ἀποφηνάμενοι περὶ ἀρχῶν τε καὶ στοιχείων καὶ ὕλης τῶν ὄντων καὶ περὶ θεῶν καὶ περὶ κόσμου γενέσεώς τε αὐτοῦ, ἔτι τε καὶ περὶ θέσεως γῆς, ἀλλήλοις ἐναντία καὶ ἀσύμφωνα δόγματα ἐξέθεντο. οἱ μὲν γὰρ ἄφθαρτον ἀπεφήναντο τὸν κόσμον, οἱ δὲ φθαρτὸν ποίημα, καὶ οἱ μὲν αὐτόματον, οἱ δὲ ὑπὸ θεοῦ δημιουργηθέντα, καὶ οἱ μὲν ἀγέννητον, οἱ δὲ γεννητόν. 